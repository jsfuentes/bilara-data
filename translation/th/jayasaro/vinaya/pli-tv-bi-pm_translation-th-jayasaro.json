{
  "pli-tv-bi-pm:0.1": "ปาฬิสิกขาบท ๒ คัมภีร์ ",
  "pli-tv-bi-pm:0.2": "ปาฬิภิกขุนีปาติโมกข์ ",
  "pli-tv-bi-pm:1.0": "บุพพกรณ์ (ธุระที่ต้องทำในเบื้องต้น) ",
  "pli-tv-bi-pm:1.1": "การปัดกวาดโรงอุโบสถ การตามประทีป การตั้งน้ำใช้น้ำฉัน  และการปูอาสนะ ",
  "pli-tv-bi-pm:1.2": "คือ องค์ของ\nบุพกรณ์ของอุโบสถทั้ง ๔ อย่าง. ",
  "pli-tv-bi-pm:2.0": "บุพพกิจ (งานที่ต้องทำก่อน) ",
  "pli-tv-bi-pm:2.1": "การนำฉันทะมา การบอกปาริสุทธิ การบอกฤดู และการให้โอวาทภิกษุณี ",
  "pli-tv-bi-pm:2.2": "คือ องค์ของบุพกิจทั้ง ๕ อย่าง. ",
  "pli-tv-bi-pm:3.0": "ความพรั่งพร้อม ",
  "pli-tv-bi-pm:3.1": "มีองค์ ๔ คือ เป็นวันอุโบสถ เป็นภิกษุนีผู้ควรถึงกรรม ",
  "pli-tv-bi-pm:3.2": "เป็นผู้ที่ไม่ต้องสภากาบัติ ",
  "pli-tv-bi-pm:3.3": "บุคคลผู้ควรเว้น ไม่มีในหัตถบาสสงฆ์นั้น. ",
  "pli-tv-bi-pm:4.1": "ข้าพเจ้าขอเชื้อเชิญ ผู้ทําบุพพกรณ์บุพพกิจสำเร็จดีแล้วที่อยู่ที่นี้ ผู้พร้อมเพรียงกัน ผู้มีอาบัติอันถูกบอกเทศนาแล้ว เพื่อสวดปาฏิโมกข์ โดยอนุมัติแห่งหมู่ภิกษุณีสงฆ์. ",
  "pli-tv-bi-pm:5.0": "นิทานุทเทส (คำไขขยายความ) ",
  "pli-tv-bi-pm:5.1": "ข้าแต่ภิกษุณีสงฆ์ผู้เจริญ ขอจงฟังเถิด ",
  "pli-tv-bi-pm:5.2": "อุโบสถวันนี้ที่ ๑๕ ",
  "pli-tv-bi-pm:5.3": "ถ้าความพรั่งพร้อม\nของสงฆ์ถึงที่แล้ว เราทั้งหลายพึงทำอุโบสถ พึงแสดงซึ่งปาฏิโมกข์ด้วยกัน ",
  "pli-tv-bi-pm:6.1": "บุพพกิจอะไรๆ ของสงฆ์ก็ทำสำเร็จแล้ว ",
  "pli-tv-bi-pm:6.2": "ท่านทั้งหลายพึงบอกความบริสุทธิ์ ",
  "pli-tv-bi-pm:6.3": "ข้าพเจ้าจักแสดงซึ่งปาฏิโมกข์ ",
  "pli-tv-bi-pm:6.4": "อันพวกเราทั้งหลาย จงฟัง จงใส่ใจซึ่งปาฏิโมกข์นั้น ให้สำเร็จประโยชน์ ",
  "pli-tv-bi-pm:6.5": "ผู้ใดหากมีอาบัติ ผู้นั้นก็พึงเปิดเผยเสีย ",
  "pli-tv-bi-pm:6.6": "เมื่ออาบัติไม่มีก็พึงนิ่งอยู่ ",
  "pli-tv-bi-pm:6.7": "ก็เพราะความเป็นผู้นิ่งแล ข้าพเจ้าจักทราบท่านทั้งหลายว่า เป็นผู้บริสุทธิ์. ",
  "pli-tv-bi-pm:6.8": "ก็การสวดประกาศให้ได้ยินมีกำหนด ๓ ครั้ง ในบริษัทเห็นปานนี้อย่างนี้ เป็นเหมือนถูกถามตอบเฉพาะองค์ ",
  "pli-tv-bi-pm:6.9": "ก็ภิกขุณีใดเมื่อสวดประกาศจบครั้งที่ ๓ ระลึก (อาบัติ) ได้อยู่ ไม่เปิดเผยอาบัติซึ่งมีอยู่ รู้ตัวว่ากล่าวเท็จความผิดย่อมมีแก่เธอนั้น ",
  "pli-tv-bi-pm:6.10": "ท่านทั้งหลาย ก็รู้ตัวว่ากล่าวเท็จแล พระผู้มีพระภาคเจ้าตรัสว่า เป็นธรรมทำอันตราย ",
  "pli-tv-bi-pm:6.11": "เพราะฉะนั้น เมื่อภิกขุณีต้องอาบัติแล้วระลึกได้ หวังความบริสุทธิ์ พึงเปิดเผยอาบัติซึ่งมีอยู่ ",
  "pli-tv-bi-pm:6.12": "เพราะการเปิดเผยอาบัติแล้วความสบายย่อมมีแก่เธอ ",
  "pli-tv-bi-pm:7.1": " ข้าพเจ้าเพียงแสดงโดยสรุปเท่านั้น ในข้อความเบื้องต้น. ",
  "pli-tv-bi-pm:7.2": "ข้าพเจ้าถามท่านทั้งหลาย ในข้อเหล่านั้น ท่านทั้งหลายเป็นผู้บริสุทธ์แล้วหรือ? ",
  "pli-tv-bi-pm:7.3": "ข้าพเจ้าถามแม้ครั้งที่ ๒ ท่านทั้งหลายเป็นผู้บริสุทธ์แล้วหรือ? ",
  "pli-tv-bi-pm:7.4": "ข้าพเจ้าถามแม้ครั้งที่ ๓ ท่านทั้งหลายเป็นผู้บริสุทธ์แล้วหรือ? ",
  "pli-tv-bi-pm:7.5": "ท่านทั้งหลายเป็นผู้บริสุทธ์ในข้อเหล่านี้แล้ว เหตุนั้นจึงนิ่ง ข้าพเจ้าทรงความนี้ไว้ด้วยอย่างนี้. ",
  "pli-tv-bi-pm:7.6": "ข้อความเบื้องต้น จบ. ",
  "pli-tv-bi-pm:8.0": "ปาราชิกุทเทส ",
  "pli-tv-bi-pm:8.1": "อาบัติทั้งหลายชื่อวาปาราชิก ๔ เหล่านี้ ย่อมมาสูอุทเทสในปาฏิโมกข์นั้น. ",
  "pli-tv-bi-pm:9.0": "ปาราชิก ๑ สิกขาบทเมถุนธรรม ",
  "pli-tv-bi-pm:9.1": "อนึ่ง ภิกขุณีใด พึงเสพเมถุนธรรม โดยที่สุดแม้ในดิรัจฉานตัวเมีย ผู้นี้ก็เป็นปาราชิกไม่มีการอยู่ร่วมกับภิกษุณีอื่น ",
  "pli-tv-bi-pm:10.0": "ปาราชิก ๒ สิกขาบทอทินนาทานะ ",
  "pli-tv-bi-pm:10.1": "อนึ่ง ภิกษุณีใดถือเอาทรัพย์อันเจ้าของไม่ได้ให้ เป็นส่วนโจรกรรม จากบ้านก็ดีจากป่าก็ดี ",
  "pli-tv-bi-pm:10.2": "พระราชาจับโจรได้แล้ว ฆ่าเสียบ้าง จำขังไว้บ้าง เนรเทศเสียบ้าง ด้วยปรับโทษว่า เจ้าเป็นโจร เจ้าเป็นคนพาล เจ้าเป็นคนหลง เจ้าเป็นคนขโมย ดังนี้ เพราะถือเอาทรัพย์อันเจ้าของไม่ได้ให้เห็นปานใด ภิกษุณีถือเอาทรัพย์อันเจ้าของไม่ได้ให้เห็นปานนั้น ",
  "pli-tv-bi-pm:10.3": "ผู้นี้ก็เป็นปาราชิกไม่มีการอยู่ร่วมกับภิกษุณีอื่น ",
  "pli-tv-bi-pm:11.0": "ปาราชิก ๓ สิกขาบทมนุสสะวิคคหะ ",
  "pli-tv-bi-pm:11.1": "อนึ่ง ภิกษุณีใดแกล้งพรากกายมนุษย์จากชีวิตหรือแสวงหาศัสตราอันจะนำ (ชีวิต) เสียให้แก่กายมนุษย์นั้น หรือพรรณนาคุณแห่งความตายหรือชักชวนเพื่อความตายด้วยคำว่า ",
  "pli-tv-bi-pm:11.2": "\"แน่ะ นายผู้เป็นชาย มีประโยชน์อะไรแก่ท่านด้วยชีวิตอันชั่วนี้ ท่านตายเสียดีกว่าเป็นอยู่\" ",
  "pli-tv-bi-pm:11.3": "ดังนี้เธอมีจิตใจ มีจิตดำริอย่างนี้ พรรณนาคุณแห่งความตายก็ดี ชักชวนเพื่อความตายก็ดี โดยหลายนัย ",
  "pli-tv-bi-pm:11.4": "ผู้นี้ก็เป็นปาราชิกไม่มีการอยู่ร่วมกับภิกษุณีอื่น ",
  "pli-tv-bi-pm:12.0": "ปาราชิก ๔ สิกขาบทอุตตริมนุสสะธรรม ",
  "pli-tv-bi-pm:12.1": "อนึ่ง ภิกษุณีใดไม่รู้เฉพาะ (คือไม่รู้จริง) กล่าวอวดอุตตริมนุสสธัมม์ อันเป็น ความเห็นอย่างประเสริฐ อย่างสามารถ น้อมเข้าในตัวว่า \"ข้าพเจ้ารู้อย่างนี้ ข้าพเจ้าเห็นอย่างนี้\" ",
  "pli-tv-bi-pm:12.2": "ครั้นสมัยอื่น แต่นั้น อันผู้ใด ผู้หนึ่ง เชื่อก็ตาม ไม่เชื่อก็ตาม ก็เป็นอันต้องอาบัติแล้ว มุ่งความหมดจด (คือ พ้นโทษ) จะพึงกล่าวอย่างนี้ว่า \"แน่ะท่าน ข้าพเจ้าไม่รู้ ได้กล่าวว่ารู้ ไม่เห็นได้กล่าวว่าเห็นได้พูดพล่อยๆ เป็นเท็จเปล่าๆ\" ",
  "pli-tv-bi-pm:12.3": "เว้นไว้แต่ว่าสำคัญว่าได้บรรลุ ",
  "pli-tv-bi-pm:12.4": "ผู้นี้ก็เป็นปาราชิกไม่มีการอยู่ร่วมกับภิกษุณีอื่น ",
  "pli-tv-bi-pm:13.0": "ปาราชิก ๕ สิกขาบทอุพภะชาณุมัณฑะลิกา ",
  "pli-tv-bi-pm:13.1": "อนึ่ง ภิกษุณีใด มีความกำหนัด ยินดีการลูบก็ดี คลำก็ดี จับก็ดี ต้องก็ดีบีบเคล้นก็ดี ของบุรุษบุคคลผู้กำหนัด ใต้รากขวัญลงไป เหนือเข่าขึ้นมา ผู้นี้ก็เป็นปาราชิกชื่ออุพภะชาณุมัณฑะลิกา ไม่มีการอยู่ร่วมกับภิกษุณีอื่น ",
  "pli-tv-bi-pm:14.0": "ปาราชิก ๖ สิกขาบทวัชชัปปฏิจฉาทิกา ",
  "pli-tv-bi-pm:14.1": "อนึ่ง ภิกษุณีใด รู้อยู่ว่าภิกษุณีล่วงอาบัติปาราชิก ไม่โจทด้วยตน ไม่บอกแก่คณะ ในเวลาที่ภิกษุณีนั้นยังดำรงเพศอยู่ก็ดี เคลื่อนไปแล้วก็ดี ถูกนาสนะแล้วก็ดี ไปเข้ารีดเดียรถีย์เสียก็ดี ภายหลังนางจึงบอกอย่างนี้ว่า แม่เจ้า เจ้าข้า เมื่อก่อนดิฉันรู้จักภิกษุณีนั่นได้ดีทีเดียวว่า นางเป็นพี่หญิง น้องหญิง มีความประพฤติเช่นนี้และมีความประพฤติเช่นนี้\nแต่ดิฉันไม่โจทด้วยตน ไม่บอกแก่คณะ \nผู้นี้ก็เป็นปาราชิกชื่อวัชชัปปะฏิจฉาทิกา ไม่มีการอยู่ร่วมกับภิกษุณีอื่น ",
  "pli-tv-bi-pm:15.0": "ปาราชิก ๗ สิกขาบทอุกขิตตานุวัตติกา ",
  "pli-tv-bi-pm:15.1": "อนึ่ง ภิกษุณีใด พึงประพฤติตามภิกษุผู้ถูกสงฆ์พร้อมเพรียงกันยกเสียแล้ว ตามธรรม ตามวินัย ตามสัตถุศาสน์ ผู้ไม่เอื้อเฟื้อ ไม่ทำคืนอาบัติ มิได้ทำภิกษุผู้มีสังวาสเสมอกันให้เป็นสหาย ภิกษุณีนั้นอันภิกษุณีทั้งหลายพึงว่ากล่าวอย่างนี้ว่า ",
  "pli-tv-bi-pm:15.2": "\"แม่เจ้า ภิกษุนั่นแล อันสงฆ์ผู้พร้อมเพรียงกันยกเสียแล้ว ตามธรรม ตามวินัย อันเป็นสัตถุศาสน์ เป็นผู้ไม่เอื้อ\nเฟื้อ ไม่ทำคืนอาบัติ มิได้ทำภิกษุผู้มีสังวาสเสมอกันให้เป็นสหาย แม่เจ้าอย่าประพฤติตามภิกษุนั่นเลย\" ",
  "pli-tv-bi-pm:15.3": " แลภิกษุณีนั้น อันภิกษุณีทั้งหลายว่ากล่าวอยู่อย่างนี้ ยังยกย่องอยู่อย่างนั้นเทียว ภิกษุณีนั้นอันภิกษุณีทั้งหลายพึงสวดสมนุภาส กว่าจะครบสามจบ เพื่อให้สละกรรมนั้นเสีย ",
  "pli-tv-bi-pm:15.4": "หากเธอถูกสวดสมนุภาส กว่าจะครบ ๓ จบอยู่ สละกรรมนั้นเสีย สละได้อย่างนี้นั่นเป็นการดี ",
  "pli-tv-bi-pm:15.5": "หากเธอไม่สละเสีย ผู้นี้ก็เป็นปาราชิกชื่ออุกขิตตานุวัตติกา ไม่มีการอยู่ร่วมกับภิกษุณีอื่น ",
  "pli-tv-bi-pm:16.0": "ปาราชิก ๘ สิกขาบทอัฏฐวัตถุกา ",
  "pli-tv-bi-pm:17.1": "แม้ภิกษุณีนี้เป็นปาราชิก ชื่ออัฏฐวัตถุกา ",
  "pli-tv-bi-pm:333.13": "ขอนอบน้อมแด่พระผู้มีพระภาคเจ้า อรหันตสัมมาสัมพุทธเจ้า พระองค์นั้น "
}