{
  "mn121:0.1": "Discorsi medi 121 ",
  "mn121:0.2": "Il discorso più corto sul vuoto ",
  "mn121:1.1": "Così ho sentito. ",
  "mn121:1.2": "Una volta il Buddha si trovava vicino a Sāvatthī, nel Monastero Orientale, il palazzo della madre di Migāra. ",
  "mn121:2.1": "Nel tardo pomeriggio, il Venerabile Ānanda uscì da ritiro e andò dal Buddha. Si inchinò, si sedette a lato, e gli disse: ",
  "mn121:3.1": "“Signore, una volta il Buddha si trovava nella terra dei Sakya, vicino alla città Sakya di nome Nagaraka. ",
  "mn121:3.2": "Lì ho sentito e imparato questo in presenza del Buddha: ",
  "mn121:3.3": "‘Ānanda, in questo periodo di solito pratico la meditazione sul vuoto’. ",
  "mn121:3.4": "Spero di aver sentito, imparato, applicato la mente, e ricordato bene questo da parte del Buddha?” ",
  "mn121:3.5": "“Certo che hai sentito, imparato, applicato la mente, e ricordato bene questo. ",
  "mn121:3.6": "Ora, come allora, di solito pratico la meditazione sul vuoto. ",
  "mn121:4.1": "Considera questo palazzo della madre di Migāra. È vuoto di elefanti, mucche, cavalli, e cavalle; di oro e soldi; e di assembramenti di uomini e donne. ",
  "mn121:4.2": "C’è solo ciò di cui non è vuoto, cioè la sola comunità monastica. ",
  "mn121:4.3": "Allo stesso modo, un monaco, ignorando la percezione del villaggio e la percezione della gente, si concentra sulla sola percezione della foresta. ",
  "mn121:4.4": "La usa mente fa un salto di qualità, ottiene fiducia, si stabilizza, e diventa decisa riguardo alla percezione della foresta. "
}