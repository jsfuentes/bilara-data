{
  "mn95:0.1": "Discorsi medi 95 ",
  "mn95:0.2": "Con Caṅkī ",
  "mn95:1.1": "Così ho sentito. ",
  "mn95:1.2": "Una volta il Buddha stava vagando nella terra dei Kosala assieme a una grande comunità di monaci quando arrivò al villaggio bramino di Kosala chiamato Opāsāda. ",
  "mn95:1.3": "Si fermò nel Bosco degli Angeli, un bosco di alberi di sal a nord di Opāsāda. ",
  "mn95:2.1": "In quell’occasione il bramino Caṅkī viveva a Opāsāda in una proprietà reale data in dono dal Re Pasenadi di Kosala. Pullulava di creature viventi, piena di fieno, legna, acqua, e grano, un parco reale adatto a un bramino. ",
  "mn95:3.1": "I bramini e i capifamiglia di Opāsāda sentirono: ",
  "mn95:3.2": "“Sembra che l’asceta Gotama, un Sakya, fattosi monaco da una famiglia Sakya, sia arrivato a Opāsāda, assieme a una grande comunità di monaci. Si è fermato nel Bosco degli Angeli a nord. ",
  "mn95:3.3": "Ha questa buona reputazione: ",
  "mn95:3.4": "‘Il Beato è perfetto, un Buddha completamente risvegliato, esperto in conoscenza e condotta, santo, conoscitore del mondo, guida suprema per coloro che desiderano addestrarsi, insegnante di esseri celesti e umani, risvegliato, beato’. ",
  "mn95:3.5": "Ha realizzato con la propria conoscenza diretta questo mondo, con i suoi angeli, diavoli e dei, questa popolazione con i suoi asceti e bramini, esseri celesti e umani, e lo rende noto agli altri. ",
  "mn95:3.6": "Spiega un’insegnamento buono all’inizio, nel mezzo, e alla fine, significativo e ben espresso. E rivela una pratica spirituale completamente piena e pura. ",
  "mn95:3.7": "È bene vedere tali perfetti”. ",
  "mn95:4.1": "Allora, partendo da Opāsāda, si divisero in gruppi e si avviarono a nord verso il Bosco degli Angeli. "
}