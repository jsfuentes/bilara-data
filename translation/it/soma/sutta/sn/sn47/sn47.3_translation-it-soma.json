{
  "sn47.3:1.1": "Un tempo il Buddha si trovava a Sāvatthī, nella Foresta del Vincitore, nella riserva di Anāthapiṇḍika. ",
  "sn47.3:1.2": "Allora un certo cercatore andò dal Buddha, e dopo essersi prostrato in segno di rispetto, si sedette a un lato e disse: ",
  "sn47.3:1.3": "“Bhante, sarebbe per il mio bene se il Buddha mi insegnasse brevemente il Dhamma. Una volta ascoltato il Dhamma dal Buddha, io vivrò in solitudine, recondito, diligente, ardente e risoluto.” ",
  "sn47.3:1.4": "“A volte degli sprovveduti mi fanno simili richieste, ma una volta ascoltato il Dhamma, pensano solo a seguirmi.” ",
  "sn47.3:1.5": "“Bhante, se solo il Buddha potesse insegnarmi brevemente il Dhamma, se solo il Fortunato potesse insegnarmi brevemente il Dhamma! Forse, potrei capire il significato di quello che dice il Buddha, forse potrei diventare un erede di quello che dice il Buddha.” ",
  "sn47.3:1.6": "“Cercatore, allora purifica le basi delle qualità salutari. ",
  "sn47.3:1.7": "E quali sono le basi delle qualità salutari? ",
  "sn47.3:1.8": "Una moralità (sīla) ben purificata e una visione (diṭṭhi) retta (ujuka). ",
  "sn47.3:1.9": "Una volta che avrai ben purificato la tua moralità e adottato una retta visione, usando la moralità come appoggio e sostegno, potrai coltivare in maniera trilaterale le quattro fondamenta della vigilanza (sati). ",
  "sn47.3:2.1": "Quali quattro? ",
  "sn47.3:2.2": "Osservando la corporeità nel corpo, ",
  "sn47.3:2.3": "",
  "sn47.3:2.4": "",
  "sn47.3:2.5": "la sensibilità nelle sensazioni, ",
  "sn47.3:2.8": "la mentalità nella mente, ",
  "sn47.3:2.11": "e la realtà nel reale, internamente, ",
  "sn47.3:2.12": "esternamente, ",
  "sn47.3:2.13": "internamente ed esternamente, dimorando ardente, lucido, consapevole, rimuovendo qualsiasi aspirazione e preoccupazione verso il mondo. ",
  "sn47.3:2.14": "Ogni volta che coltiverai in maniera trilaterale queste quattro fondamenta della vigilanza (sati), usando la moralità come appoggio e sostegno, dal giorno alla notte ci si può aspettare un sicuro aumento di qualità salutari, non un declino.” ",
  "sn47.3:3.1": "Allora il cercatore, compiaciuto e lieto delle parole del Buddha, alzatosi dal suo posto si prostrò in segno di rispetto, girò intorno al lato destra del Buddha e se ne andò. ",
  "sn47.3:3.2": "E così, dopo poco tempo, quel cercatore, avendo dimorato in solitudine, recondito, diligente, ardente e risoluto – motivo per cui gente di buona famiglia rinuncia al mondo, lasciando un tetto per la vita senza tetto – giunse a quell’insuperabile perfezione della vita spirituale acquisita direttamente in questa vita con la conoscenza superiore. **** ",
  "sn47.3:3.3": "Seppe: “La nascita è stata distrutta, la vita spirituale è stata completata, quello che doveva essere fatto è stato fatto, non c’è più ritorno a nessun tipo di esistenza.” ",
  "sn47.3:3.4": "E così quel cercatore diventò un arahant. "
}