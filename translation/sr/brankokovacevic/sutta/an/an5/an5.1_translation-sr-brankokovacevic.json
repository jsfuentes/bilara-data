{
  "an5.1:0.1": "Budini govori brojčano grupisani 5.1 ",
  "an5.1:0.2": "1. Snaga onoga ko vežba ",
  "an5.1:0.3": "Ukratko ",
  "an5.1:1.1": "Ovako sam čuo. ",
  "an5.1:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "an5.1:1.3": "I tu on ovako reče monasima: ",
  "an5.1:1.4": "„Monasi.” ",
  "an5.1:1.5": "„Da, poštovani gospodine”, odgovoriše oni. ",
  "an5.1:1.6": "A Blaženi ovako nastavi: ",
  "an5.1:2.1": "„Monasi, postoji pet snaga onog ko sebe vežba. ",
  "an5.1:2.2": "Kojih pet? ",
  "an5.1:2.3": "Snaga poverenja, snaga stida od činjenja loših dela, snaga straha od posledica tih loših dela, snaga energičnosti i snaga mudrosti. ",
  "an5.1:2.4": "To je, monasi, pet snaga onoga koji sebe vežba. ",
  "an5.1:3.1": "Zato, monasi, ovako sebe treba da vežbate: ",
  "an5.1:3.2": "’Posedovaćemo snagu poverenja, kao snagu onoga ko sebe vežba. Posedovaćemo snagu savesti, kao snagu onoga ko sebe vežba. Posedovaćemo snagu straha od činjenja loših dela, kao snagu onoga ko sebe vežba. Posedovaćemo snagu energičnosti, kao snagu onoga ko sebe vežba. Posedovaćemo snagu mudrosti, kao snagu onoga ko sebe vežba.’ ",
  "an5.1:3.3": "Na taj način, monasi, sebe treba da vežbate.” ",
  "an5.1:3.4": "Tako reče Blaženi. ",
  "an5.1:3.5": "Zadovoljni, monasi se obradovaše rečima Blaženoga. "
}