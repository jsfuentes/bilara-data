{
  "an5.2:0.1": "Budini govori brojčano grupisani 5.2 ",
  "an5.2:0.2": "1. Snaga onoga ko vežba ",
  "an5.2:0.3": "Detaljno ",
  "an5.2:1.1": "„Monasi, postoji pet snaga onoga ko sebe vežba. ",
  "an5.2:1.2": "Kojih pet? ",
  "an5.2:1.3": "Snaga poverenja, snaga stida zbog činjenja loših dela, snaga straha od posledica tih loših dela, snaga energičnosti i snaga mudrosti. ",
  "an5.2:2.1": "A šta je to, monasi, snaga poverenja? ",
  "an5.2:2.2": "Tako plemeniti učenik poseduje poverenje, uveren je u Tathāgatino probuđenje: ",
  "an5.2:2.3": "’Zaista je Blaženi plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen’. ",
  "an5.2:2.4": "To se, monasi, naziva snaga poverenja. ",
  "an5.2:3.1": "A šta je to, monasi, snaga stida zbog činjenja loših dela? ",
  "an5.2:3.2": "Tako plemeniti učenik oseća stid, oseća sramotu da nešto loše učini telom, govorom ili mišlju, oseća stid da stiče loša, štetna svojstva. ",
  "an5.2:3.3": "To se, monasi, naziva snaga stida. ",
  "an5.2:4.1": "A šta je to, monasi, snaga straha? ",
  "an5.2:4.2": "Tako plemeniti učenik oseća strah, plaši se da nešto loše učini telom, govorom ili mišlju, zazire od toga da stiče loša, štetna svojstva. ",
  "an5.2:4.3": "To se, monasi, naziva snaga straha. ",
  "an5.2:5.1": "A šta je to, monasi, snaga energičnosti? ",
  "an5.2:5.2": "Tako je plemeniti učenik odlučan da napusti loša svojstva i razvija u sebi povoljna svojstva. Istrajan je, uporan u svom naporu, ne odustaje od negovanja povoljnih svojstava. "
}