{
  "snp3.3:0.1": "Antologija Budinih govora 3.3 ",
  "snp3.3:0.2": "Dobro izrečeno ",
  "snp3.3:1.1": "Ovako sam čuo. ",
  "snp3.3:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "snp3.3:1.3": "I tu on ovako reče monasima: ",
  "snp3.3:1.4": "„Monasi.” ",
  "snp3.3:1.5": "„Da, poštovani gospodine”, odgovoriše oni. ",
  "snp3.3:1.6": "A Blaženi ovako nastavi: ",
  "snp3.3:2.1": "„Monasi, kada govor ima četiri obeležja, on je dobro izrečen, a ne loše izrečen, besprekoran i mudri mu ne mogu ništa prigovoriti. ",
  "snp3.3:2.2": "A koje su to četiri karakteristike? ",
  "snp3.3:2.3": "Tako monah govori samo ono što je dobro izrečeno, ali ne i ono što je loše izrečeno, samo samo ono što je Dhamma, ali ne i ono što nije Dhamma, samo ono što je dobronamerno, ali ne i ono što je zlonamerno, samo ono što je istinito, ali ne i ono što je laž. ",
  "snp3.3:2.4": "Kada govor ima ova četiri obeležja, on je dobro izrečen, a ne loše izrečen, besprekoran i mudri mu ne mogu ništa prigovoriti.” ",
  "snp3.3:2.5": "Tako reče Blaženi. ",
  "snp3.3:2.6": "A kada je Srećni to izgovorio, i ovo dodade Učitelj: ",
  "snp3.3:3.1": "„Dobro izrečena reč je najbolja, kažu dobri; ",
  "snp3.3:3.2": "govoriti Dhammu, a ne ne-Dhammu – to je drugo. ",
  "snp3.3:3.3": "Zboriti dobronamerno, ne zlonamerno – to je treće; ",
  "snp3.3:3.4": "izreći istinu, a ne laži – to je četvrto.” ",
  "snp3.3:4.1": "Na to poštovani Vaṅgīsa ustade sa svog mesta i prebacivši gornji ogrtač preko jednog ramena, u znak poštovanja sklopi dlanove u pravcu Blaženoga i reče: ",
  "snp3.3:4.2": "„Javilo mi se nadahnuće, Blaženi! Javilo mi se nadahnuće, o Srećni!” ",
  "snp3.3:4.3": "A Blaženi mu reče: „Onda izrazi svoje nadahnuće, Vaṅgīsa.” ",
  "snp3.3:4.4": "Tada Vaṅgīsa ovim prigodnim stihovima pohvali Blaženog u njegovom prisustvu: ",
  "snp3.3:5.1": "„Govoriti treba samo one reči ",
  "snp3.3:5.2": "kojima taj što govori niti sebe muči, ",
  "snp3.3:5.3": "niti njima druge povređuje: ",
  "snp3.3:5.4": "takve su reči zaista dobro izrečene. ",
  "snp3.3:6.1": "Govoriti treba samo blage reči, ",
  "snp3.3:6.2": "koje drugi sa radošću dočekuju. ",
  "snp3.3:6.3": "Prijatne reči drugima govoriti treba, ",
  "snp3.3:6.4": "one koje ništa što je loše ne donose. ",
  "snp3.3:7.1": "Istinite reči su zaista besmrtne, "
}