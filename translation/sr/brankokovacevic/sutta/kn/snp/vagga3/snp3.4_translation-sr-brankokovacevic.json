{
  "snp3.4:0.1": "Antologija Budinih govora 3.4 ",
  "snp3.4:0.2": "Sundarikabhāradvāđa ",
  "snp3.4:1.1": "Ovako sam čuo. ",
  "snp3.4:1.2": "Jednom je Blaženi boravio u zemlji Kosala, na obali reke Sundarike. ",
  "snp3.4:1.3": "A brahman po imenu Sundarikabhāradvāđa je takođe na obali reke Sundarike izvodio obred vatre i prinosio žrtvu paljenicu. ",
  "snp3.4:1.4": "Kada je brahman završio obred vatre i prineo žrtvu paljenicu, ustade on sa svog mesta i pogleda oko sebe, na sve četiri strane, pitajući se: ",
  "snp3.4:1.5": "„Kome bih mogao dati ostatke ove hrane koju sam prineo bogovima?” ",
  "snp3.4:1.6": "Onda brahman Sundarikabhāradvāđa, nedaleko od sebe, spazi Blaženog kako sedi pod jednim drvetom, glave pokrivene ogrtačem. ",
  "snp3.4:1.7": "I tako s ponudama u levoj ruci i krčagom sa vodom u desnoj, otide on do Baženoga. ",
  "snp3.4:2.1": "Začuvši brahmanove korake, Blaženi otkri glavu. ",
  "snp3.4:2.2": "Na to brahman Sundarikabhāradvāđa pomisli: „Ovaj poštovani je obrijao glavu, ovaj poštovani je neki ćelavac!” i htede da se vrati natrag. ",
  "snp3.4:2.3": "Ali onda mu se javi ova misao: ",
  "snp3.4:2.4": "„Neki brahmani su ovde takođe obrijane glave. Bolje da odem do njega i pitam ga iz koje je kaste.” ",
  "snp3.4:2.5": "Tako brahman Sundarikabhāradvāđa priđe Blaženom i reče: ",
  "snp3.4:2.6": "„Kojoj kasti poštovani pripada?” ",
  "snp3.4:3.1": "Na to se Blaženi obrati brahmanu u stihovima: ",
  "snp3.4:4.1": "„Ja nisam brahman, nisam ni plemić; ",
  "snp3.4:4.2": "nisam ni zemljoradnik ili bilo šta slično tome. ",
  "snp3.4:4.3": "Razumevši do kraja klan običnih ljudi, ",
  "snp3.4:4.4": "bez imetka, promišljeno živim u svetu ovome. ",
  "snp3.4:5.1": "Ogrnut ogrtačem svojim, lutam kao beskućnik, ",
  "snp3.4:5.2": "obrijane glave, u sebi potpuno ohlađen. ",
  "snp3.4:5.3": "Pošto za ljude ovde ničim vezan nisam, ",
  "snp3.4:5.4": "ne priliči, brahmane, za klan moj da me pitaš.” ",
  "snp3.4:6.1": "[Na to brahman Sundarikabhāradvāđa reče:] „Ali gospodine, kada se sretnu, brahmani jedan drugoga pitaju: ",
  "snp3.4:6.2": "’Je li poštovani brahman?’” ",
  "snp3.4:7.1": "[Blaženi:] „Ako kažeš da si brahman, ",
  "snp3.4:7.2": "a isto tako tvrdiš da ja nisam, ",
  "snp3.4:7.3": "onda te moram pitati za Sāvittī, ",
  "snp3.4:7.4": "od tri stiha i dvadeset četiri sloga.” ",
  "snp3.4:8.1": "[Brahman:] „Ali zašto su mudraci, ",
  "snp3.4:8.2": "obični ljudi, ratnici i brahmani, ",
  "snp3.4:8.3": "u ovome svetu prinosili darove božanstvima?” ",
  "snp3.4:9.1": "[Blaženi:] „Ako usavršeni, znalac veda, kod prinošenja žrtve ",
  "snp3.4:9.2": "dobije dar od bilo koga, ona je, kažem, za darovatelja uspela.” ",
  "snp3.4:10.1": "[Brahman:] „Da, takav njegov dar mora biti uspešan” ",
  "snp3.4:10.2": "[reče brahman], ",
  "snp3.4:10.3": "„jer smo videli jasno takvoga znalca veda. ",
  "snp3.4:10.4": "Zato što ranije nismo sreli takve poput tebe, ",
  "snp3.4:10.5": "neki drugi su jeli žrtvenu pogaču.” ",
  "snp3.4:11.1": "[Blaženi:] „Brahmane, pošto za dobrim tragaš, ",
  "snp3.4:11.2": "dođi ovamo kraj mene i pitaj šta želiš. ",
  "snp3.4:11.3": "Možda ovde možeš pronaći onoga ko je u miru, ",
  "snp3.4:11.4": "bez ljutnje i nemira, bez žudnji i vrlo mudroga.” ",
  "snp3.4:12.1": "[Brahman:] „Učitelju Gotama, pošto rado prinosim žrtve, ",
  "snp3.4:12.2": "žudim da to i dalje činim, ali sa razumevanjem. ",
  "snp3.4:12.3": "Neka me dostojni sada uputi: ",
  "snp3.4:12.4": "šta to jednu žrtvu čini uspelom?” ",
  "snp3.4:13.1": "[Blaženi:] „U tom slučaju, brahmane, dobro slušaj šta ću ti reći. Podučiću te Dhammi. ",
  "snp3.4:14.1": "Ne pitaj za kastu, već pitaj za dela: ",
  "snp3.4:14.2": "vatra se može zapaliti od svakog drveta. ",
  "snp3.4:14.3": "Iako niskog porekla, istrajan muni, ",
  "snp3.4:14.4": "obuzdan zazorom od nedela, plemenit postaje. ",
  "snp3.4:15.1": "Onome ko istinom ukroćen je, trpeljiv, ",
  "snp3.4:15.2": "ko znanjem veda potpuno ovladao je, predan svetačkome životu: ",
  "snp3.4:15.3": "takvome bi brahman u potrazi za zaslugama, ",
  "snp3.4:15.4": "kada dođe vreme, darove trebalo da ponudi. ",
  "snp3.4:16.1": "Beskućnicima što zadovoljstva čula napustiše, ",
  "snp3.4:16.2": "koji sobom ovladaše, pravi poput strele: ",
  "snp3.4:16.3": "takvima bi brahman u potrazi za zaslugama, ",
  "snp3.4:16.4": "kada dođe vreme, darove trebalo da ponudi. ",
  "snp3.4:17.1": "Onima što ne znaju za požudu, izoštrenih čula, ",
  "snp3.4:17.2": "slobodni kao mesec kada iza oblaka izroni: ",
  "snp3.4:17.3": "takvima bi brahman u potrazi za zaslugama, ",
  "snp3.4:17.4": "kada dođe vreme, darove trebalo da ponudi. ",
  "snp3.4:18.1": "Onima koji ovim svetom hode bez ikakvih veza, ",
  "snp3.4:18.2": "uvek sabrani, napustivši stvari koje drugi zovu ’moje’: ",
  "snp3.4:18.3": "takvima bi brahman u potrazi za zaslugama, ",
  "snp3.4:18.4": "kada dođe vreme, darove trebalo da ponudi. ",
  "snp3.4:19.1": "Okrenut od užitaka čula, korača pobednički, ",
  "snp3.4:19.2": "on koji zna gde je kraj rađanju i umiranju, ",
  "snp3.4:19.3": "do nibbāne stigao, ohlađen poput jezera u planini: ",
  "snp3.4:19.4": "Tathāgata dostojan jeste žrtvene pogače. ",
  "snp3.4:20.1": "Svim pravednicima ravan, od nepravednih daleko, ",
  "snp3.4:20.2": "Tathāgatina je mudrost bez ikakvih granica; ",
  "snp3.4:20.3": "neuprljan ni ovde, ni bilo gde drugde: ",
  "snp3.4:20.4": "Tathāgata dostojan jeste žrtvene pogače. ",
  "snp3.4:21.1": "U njemu dvoličnosti, a ni zabluda nema, ",
  "snp3.4:21.2": "za pohlepu ne zna, osećaja za ’moje’ u njemu nema, ",
  "snp3.4:21.3": "raspršivši bes, u sebi ga potpuno ohladivši, ",
  "snp3.4:21.4": "taj brahman je izlečio boljku tugovanja: ",
  "snp3.4:21.5": "Tathāgata dostojan jeste žrtvene pogače. ",
  "snp3.4:22.1": "Napustio je uobičajena boravišta uma ",
  "snp3.4:22.2": "i bilo kakvog poseda on više nema, ",
  "snp3.4:22.3": "nevezan ni za šta u svetu ovom, u svetu onom, ",
  "snp3.4:22.4": "Tathāgata dostojan jeste žrtvene pogače. ",
  "snp3.4:23.1": "On koji je koncentrisan, bujicu prešao je ",
  "snp3.4:23.2": "i najvišim pogledom Dhammu do kraja sagledao, ",
  "snp3.4:23.3": "otrove uklonio je, u svom poslednjem telu živi, ",
  "snp3.4:23.4": "Tathāgata dostojan jeste žrtvene pogače. ",
  "snp3.4:24.1": "Otrov bivanja, kao i otrov zlih reči ",
  "snp3.4:24.2": "razorio je, uništio, tako da im više ni traga nema; ",
  "snp3.4:24.3": "taj znalac veda na svaki je način oslobođen: ",
  "snp3.4:24.4": "Tathāgata dostojan jeste žrtvene pogače. ",
  "snp3.4:25.1": "Svake se sputanosti lišio, više ih u njemu nema, ",
  "snp3.4:25.2": "jasnoga vida među onima zaslepljenim neznanjem, ",
  "snp3.4:25.3": "jasno razumevši patnju, njen uzrok i polje delovanja: ",
  "snp3.4:25.4": "Tathāgata dostojan jeste žrtvene pogače. ",
  "snp3.4:26.1": "Ne trči kud ga žudnje vode, življenju u osami sklon, ",
  "snp3.4:26.2": "nadišavši sva gledišta što ih objaviše drugi, ",
  "snp3.4:26.3": "u njemu uporišta za preporađanje nikakvog nema: ",
  "snp3.4:26.4": "Tathāgata dostojan jeste žrtvene pogače. ",
  "snp3.4:27.1": "Sve pojave je prozreo, bliske i daleke, ",
  "snp3.4:27.2": "razorio je, uništio, tako da im više ni traga nema; ",
  "snp3.4:27.3": "spokojan, oslobođen presecanjem vezanosti: ",
  "snp3.4:27.4": "Tathāgata dostojan jeste žrtvene pogače. ",
  "snp3.4:28.1": "On koji je uočio razaranje, kraj okovima i novim rođenjima, ",
  "snp3.4:28.2": "koji je puteve požude potpuno izbrisao, ",
  "snp3.4:28.3": "čist, neokaljan, pročišćen, bez mrlja: ",
  "snp3.4:28.4": "Tathāgata dostojan jeste žrtvene pogače. ",
  "snp3.4:29.1": "On koji sopstvo u sebi nigde ne vidi, ",
  "snp3.4:29.2": "koncentrisan, ispravan, u sebi čvrst, ",
  "snp3.4:29.3": "bez strasti, prijemčiv, svake sumnje lišen: ",
  "snp3.4:29.4": "Tathāgata dostojan jeste žrtvene pogače. ",
  "snp3.4:30.1": "On u kojem nikakvih zabluda nema ",
  "snp3.4:30.2": "i znanjem svojim proniče u pojavu svaku, ",
  "snp3.4:30.3": "u ovom telu poslednji telesni život živi, ",
  "snp3.4:30.4": "dosegao je probuđenje – blaženstvo nenadmašno, ",
  "snp3.4:30.5": "tolika je čistota duha njegovoga: ",
  "snp3.4:30.6": "Tathāgata dostojan jeste žrtvene pogače. "
}